# engeto-projekt
Postup
Nejprve jsem se seznámila s datovou sadou. Zjistila jsem některé nedostatky v podobě chybějících dat nebo existence dat pro některé státy a jejich uskupení, která je potřeba porovnat s daty, která jsou vyplněna pro jiné rozdělení států či dostupnost údajů z různého časového sledování.
Dále jsem pokračovala s tvorbou požadované tabulky, která má být složená z vice tabulek, výpočtů a nově vytvořených sloupců. Základem byla tabulka covid19_basic_differences.  Vytvořila jsem binární proměnnou pro víkend – 1 a pracovní den – 0, roční období je zakódováno následovně: 0 –jaro, 1 – léto, 2 – podzim, 3 – zima. Nechala jsem spočítat údaje pro podíly jednotlivých náboženství každého státu. (k tomu posloužily tabulky religions a economies) Další výpočet se týkal rozdílu mezi očekávanou dobou dožití v roce 1965 a v roce 2015 (dostupné v tab.life_expectancy). Jednotlivé tabulky jsem postupně spojovala do jedné. Nakonec jsem připojila vypočítané údaje o počasí.
Roční období může být rozděleno astronomicky nebo meteorologicky. Přihlížím k astronomickému rozdělení, jehož datumy se v průběhu let mění. Navíc čtyři roční období platí pro mírný a polární pás. Severní zemská polokoule má roční období obráceně od jižní. V tropickém a subtropickém pásu se obvykle mluví o období dešťů a období sucha. Pro roky 2020 a 2021, pro které jsou známy data v tabulce covid19_basic_differences,začínají roční období v naší krajině následovně: jaro 20.3.2020, léto 20.6.2020 (přesně tedy v ten den až ve 23:43), podzim 22.9.2020 a zima 21.12.2020, jaro 20.3.2021, léto 21.6.2021. Je na zváženou dělat závěry pro všechny země dle ročního období platícího pro některé země. 
Údaje tabulky economies jsou  pro sloupeček gini koeficient a dětskou úmrtnost pro rok 2020 s drtivou většinou s hodnotou NULL. Pracuji s údaji pro rok 2018 (medián věku je dostupný také v tomto roce), i tak je gini koeficient málokde vyplněn.
Zrovna tak údaje o počtech provedených testů jsou většinou s údajem NULL. (V tabulce covid19_tests mnohkde nejsou vyplněná data sloupečků cumulative a test_performed, někde je hodnota cumulative navýšena i přesto, že  test_performed je NULL.)
Podíly jednotlivých náboženství v daném státě vycházejí v některých případech (konkrétně v 20 zemích) vyšší než 100%. Může to být způsobeno odhadem, zaokrouhlením. 
Vypočítat průměrnou denní teplotu vzduchu není tak jednoznačné. Existují různé výpočty průměrné denní teploty a zrovna tak se všude neměří teplota vzduchu ve stejnou denní dobu. Nejpoužívanějším postupem při určení průměrné denní teploty v ČR je změření teploty vzduchu podle tzv. Mannheimských hodin (v 7:00, 14:00, a 21:00 středního místního času). Průměrná denní teplota vzduchu se potom vypočítá tak, že se sečtou teploty naměřené v 7 a 14 hodin, k nim se přičte dvojnásobek teploty získané ve 21 hodin a součet se vydělí 4. Další metodou určení průměrné denní teploty vzduchu je výpočet aritmetického průměru teplot naměřených v hlavních synoptických termínech (v 00, 06, 12 a 18 hod.UTC). Vzhledem k tomu, že nemám blíže specifikováno, co je myšleno denní (nikoli noční!), používám hodnoty v těchto dostupných časech: 06:00, 09:00, 12:00, 15:00, 18:00. Takže vynechány jsou hodnoty pro čas 21:00 , 00:00 a 03:00. Údaje naměřené pro počasí jsou dostupné pro 35 zemí, zapsané pod jejich hlavními městy. Z čehož pro jedno město/jednu zemi jsou úplně nepoužitelné, protože název je NULL. 
Kdyby byly nějaké připomínky či potřeba dosadit jiná data, dej/te prosím vědět, pokusím se.





